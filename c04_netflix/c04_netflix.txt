=== 1. התחרות של נטפליקס ===

נושא תחקור הנתונים, או EDA הוא כל כך חשוב, שאנחנו מקדישים לו יחידה נוספת שלמה, שבה נתחקר לעומק סט נתונים שמגיע מחברת נטפליקס.

:::

ב2006 נטפליקס היתה עדיין חברה להשכרת דיוידי.

המשתמשים היו מקבלים דיוידי פיסי בדואר, ובשאיפה מחזירים אותו לנטפליקס עם דירוג מ1 עד 5. 1 אומר מאוד לא אהבתי את הסרט, 5 אומר מאוד אהבתי את הסרט.

נטפליקס החליטה שהיא מקיימת תחרות: היא העמידה לצורך כך דאטא של למעלה ממאה מיליון דירוגים של יותר מ480 אלף צופים על יותר מ17 אלף סרטים.

המשתתפים בתחרות נדרשו לחזות מה יהיה הדירוג של צופים לסרטים, שהמודל לא ראה. המטריקה שאותה היו צריכים להביא למינימום ועוד נדבר עליה, היא הroot mean squared error, הRMSE.

נטפליקס טענו שהאלגוריתם שלהם מגיע לRMSE של 0.95. ולמשתתפים בתחרות הובטח שמי שיצליח להוריד עוד 10 אחוז מהביצועים של האלגוריתם של נטפליקס, יזכה במיליון דולר!

יותר מ20 אלף צוותים מיותר מ150 מדינות נרשמו לתחרות, והוגשו יותר מ13 אלף מודלים.

בשנת 2009 הסתיימה התחרות בניצחון של חברת בלקור פרגמטיק כאוס עם RMSE של קצת יותר מ0.85, כלומר הם עמדו באתגר, וקיבלו מיליון דולר.

:::

הדאטאסט שלנו לקוח מתוך הדאטא המקורי של התחרות אבל הוא יהיה צנוע יותר: יש לנו עשרת אלפים צופים או משתמשים של נטפליקס, ולהם דירוגים על 99 סרטים.

המשימה שלנו תהיה לחזות את הדירוג של אותם משתמשים, לא על כל סרט אפשרי על על סרט אחד ספציפי: miss congeniality, או איזו מין שוטרת, כמו שקראו לו בישראל. איזו מין שוטרת הוא מעין קומדית פעולה רומנטית שהוקרנה בשנת 2000 בכיכובה של סנדרה בולוק. אם אף פעם לא ראיתם אותו - קשה לי להגיד שהוא מומלץ. בכל מקרה סנדרה בולוק מגלמת שם סוכנת FBI שמצטרפת כסוכנת סמויה לתחרות מלכת היופי של ארצות הברית, כדי לסכל איום טרור.

ועוד דבר - ביחידה הזאת, נעבוד רק עם נוטבוק, בגוגל קולאב. קדימה לנתונים.
:::